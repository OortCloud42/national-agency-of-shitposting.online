<!DOCTYPE html>

<html lang="en">

<head>

    <title>do prostego czlowieka</title>

    <meta charset="UTF-8" />

    <meta name="viewport" content="width=device-width,initial-scale=1" />

    <meta name="description" content="xd" />

    <link rel="stylesheet" type="text/css" href="https://national-agency-of-shitposting.online/css/style.css" />

    <link rel="icon" href="https://national-agency-of-shitposting.online/img/favicon.ico">

</head>

<body class='color-background'>

<p>
Gdy znów do mu­rów klaj­strem świe­żym
<br>Przy­le­piać za­czną ob­wiesz­cze­nia,
<br>Gdy "do lud­no­ści", "do żoł­nie­rzy"
<br>Na alarm czar­ny druk ude­rzy
<br>I byle drab, i byle szcze­niak
<br>W od­wiecz­ne kłam­stwo ich uwie­rzy,
<br>Że trze­ba iść i z ar­mat wa­lić,
<br>Mor­do­wać, gra­bić, truć i pa­lić;
<br>Gdy za­czną na ty­sięcz­ną mo­dłę
<br>Oj­czy­znę szar­pać de­kli­na­cją
<br>I łu­dzić ko­lo­ro­wym go­dłem,
<br>I ju­dzić "hi­sto­rycz­ną ra­cją",
<br>O pię­dzi, chwa­le i ru­bie­ży,
<br>O oj­cach, dzia­dach i sztan­da­rach,
<br>O bo­ha­te­rach i ofia­rach;
<br>Gdy wyj­dzie bi­skup, pa­stor, ra­bin
<br>Po­bło­go­sła­wić twój ka­ra­bin,
<br>Bo mu sam Pan Bóg szep­nął z nie­ba,
<br>Że za oj­czy­znę - bić się trze­ba;
<br>Kie­dy roz­ścier­wi się, roz­cha­mi
<br>Wrzask li­ter pierw­szych stron dzien­ni­ków,
<br>A sta­do dzi­kich bab - kwia­ta­mi
<br>Ob­rzu­cać za­cznie "żoł­nie­rzy­ków". -
<br>- O, przy­ja­cie­lu nie­uczo­ny,
<br>Mój bliź­ni z tej czy in­nej zie­mi!
<br>Wiedz, że na trwo­gę biją w dzwo­ny
<br>Kró­le z pa­na­mi brzu­cha­te­mi;
<br>Wiedz, że to buj­da, gran­da zwy­kła,
<br>Gdy ci wo­ła­ją: "Broń na ra­mię!",
<br>Że im gdzieś naf­ta z zie­mi si­kła
<br>I ob­ro­dzi­ła do­la­ra­mi;
<br>Że coś im w ban­kach nie szty­mu­je,
<br>Że gdzieś zwę­szy­li kasy peł­ne
<br>Lub upa­trzy­ły tłu­ste szu­je
<br>Cło ja­kieś grub­sze na ba­weł­nę.
<br>Rżnij ka­ra­bi­nem w bruk uli­cy!
<br>Two­ja jest krew, a ich jest naf­ta!
<br>I od sto­li­cy do sto­li­cy
<br>Za­wo­łaj bro­niąc swej krwa­wi­cy:
<br>"Bu­jać - to my, pa­no­wie szlach­ta!"
</p>

</body>

</html>
